Bobeno: cilindroforma objekto (kun du diskaj flankoj kutime) sur kiu oni volvas fadenon.
Fibulo: sendanĝera pinglo, sekurpinglo.
Fingringo: protekta kovrajo por la fingropinto.
Framo: kadro sur kiu oni streĉas surbrodatan ŝtofon.
Kalibrilo: mezurilo por la diko de trikiloj k.t.p.
Kroĉetilo: maldika, malgranda stango kun hoketo, uzata ĉe la kroĉetado.
Kudrilo: malgranda stangeto havanta akran pinton kaj longan trueton, per kiu oni tiras fadenon tra drapo kaj ĉiaj ŝtofoj.
Maŝtenilo: ilo, ofte kun formo de longa fibulo, kiun oni tredas tra la maŝoj de trikado, por provizore teni ilin dum oni faras alian procedon.
Mezurrubando: mezurilo kun formo de rubando, markita laŭ la uzataj (naciaj) mezurunuoj.
Modelfolio: papera folio kun la formo de la aparta vestoparto kiun oni tajlas. Oni kuŝigas ĝin sur la ŝtofo kaj aŭ tajlas ĉirkaŭe, aŭ markas ĉirkaŭe kaj tajlas laŭ la marko.
Navedo: bobenujo aŭ -ingo, kiu en stebilo aŭ teksmaŝino portas la fadenon tien-reen (ankaŭ Naveto).
Numerilo: ĉiu el la diversaj netoj uzataj por registri aŭ "memori. ' la nombron da triklinioj aŭ trikeroj jam faritaj k.s.
Pinglo: stangeto, kutime metala, kun pinto ĉe unu ekstremajo kaj kapeto ĉe la alia; uzata por provizora kunfikso de pluraj ŝtofpecoj.
Stebmaŝino: maŝino kiu kunfiksas pecojn da drapo, aŭ alia ŝtofo kvazaŭ kudrante. Plej ofte ĝi kunplektas du fadenojn, el kiuj unu estas sur bobeno en navedo, la alia tredita tra stebpinto (simila al kudrilo). Kutime oni funkciigas stebmaŝinon per pedalo, sed ekzistas ankaŭ multaj elektraj, kaj aliaj mane funkciigataj (ankaŭ Stebilo).
Tondilo: instrumento per kiu oni tajlas la ŝtofon, konsistanta el du kunpivotantaj klingoj.
Transpresaĵo: (-ilo) maldika paperfolio sur kiu desegnaĵo estas presita per vaksa inko. Oni almetas nin sur ornamotan veston k.s. kaj gladas la malantaŭon. Tio impresas la vaksan desegnon sur Ia veston, kaj laŭ tio oni brodas.
Tredilo: instrumento per kiu oni tiras fadenon tra truo (ekz. en kudrilo, aŭ en stebpinto) aŭ tra la tubo de orlo (ekz. 'ĉirkaŭ la zono de vira piĵama pantalono, aŭ do virina kalsono).
Trikilo: stango de difinita diko, kun pinto (kaj kutime ankaŭ kapeto), per kiu oni trikas.
Trikroĉilo: diketa trikilo, kun hoketo (kaj kutime ankaŭ kapeto) simila al tiu de kroĉilo sed kutime pli granda.
