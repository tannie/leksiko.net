Alpako: 	ŝtofo farita el la teksita lano de besto samnoma, sud-amerika speco de ŝafoj, similaj al la lamoj.
Atlaso:	mola kaj glacea silkeca ŝtofo; ĝenerale nur unu flanko estas glacea.
Bajeto*: maldelikata dika lanteksaĵo, ofte uzata por kovri i.a. tablojn k.s. Rafinitan specon oni uzas por kovri bilardan tablon.
Batisto: plej delikata lina tolo.
Batisteto: tre maldiku batisto, kia estas uzata por virinaj poŝtukoj k.s.
Bombazeno: kepreca ŝtofo el silko kaj lano.
Ĉifono: ĉifita peco da:eluzita ŝtofo.
Damasko: speco de tolo kun enteksita samkolora silka desegno.
Drapo: lana ŝtofo, uzata por fari vestojn.
Dreliko: speco de fortika kaj nedelikata tolo uzata por sakoj, laborvestoj, tornistroj k.s.
Felo: la haŭto de besto, kun aŭ sen la haroj, tanota kaj uzota kiel materialo por vesto.
Felpo: ŝtofo simila al veluro, sed havanta harojn pli longajn, plate kuŝantajn.
Felto: ŝtofo farita el kungluitaj kaj forte kunpremitaj haroj, fadenoj, laneroj, k.s. Ofte uzata por sorbi skuvibrojn, dampi bruon (ĝi bone malhelpas ke bruo penetru).
Flanelo: mola teksaĵo el lano, varmiga, delikata kaj havanta sorbajn kvalitojn; ofte uzata por subvestoj k.s. dum malvarma sezono.
Flaneleto: simila ŝtofo pli maldika.
Fusteno: fortika ŝtofo, ofte kepra, farita el kotono kaj lino, kapabla elporti multan uzadon (similas al kotona veltiro).
Haroj: ĉio fadensimila, ĉu animala aŭ ne, kiun oni povos uzi por la remburado k.s.; ĉevalajn kaj aliajn longajn oni foje uzas tekse.
Indieno: maldika kotona kolordesegna teksaĵo kutime iom glacea.
Kalikoto: ŝtofo simila al tolo, iom dense teksita el kotono.
Kalikoteto: (=perkalo) pli delikata kaj maldika ol kalikoto.
Kamloto : dika kaj maldelikata ŝtofo, kutime farita el la haroj de la Angora kapro, miksita kun silko, kotono aŭ lano.
Kanvaso: tolo el lino aŭ kanabo; se tre maldense teksita per dikaj fadenoj oni faras sur ĝi brodadon; dense teksitan oni uzas por veloj, tendoj, k.s.
Kapoko: kotono de aparta speco, havanta mallongajn barsimilajn fadenojn; multe uzata anstataŭ haroj por remburi pli bonkvalitajn kusenojn kaj matracojn.
Kaŝmira drapo: (Kaŝmirajo) mola lanteksaĵo el la lano de la Kalmiraj kaproj.
Katuno: maldika, relative malaltekosta, teksaĵo el kotono; ĝenerale la desegno sur ĝi estas surpresata unuflanke kaj ne enteksita.
Kepro: sia ŝtofo teksita tiel ke la vefto transiras unu varpan fadenon kaj subiras du aŭ pli, por fari oblikvajn striojn sur la surfaco de la Ŝtofo. Kepri, Kepra. (Kepro estas vorto genra).
Kordurojo: (ankaŭ Korduro) : fortika maldelikata kotona teksaĵo, kies surfaco havas rektajn reliefajn striojn interproksimajn.
Kotono: la kruda lanugeca substanco el kiu oni teksas katunon kaj similajn ŝtofojn.
Krepo: krispa ŝtofo kutime gazeca, el silko aŭ lano. La vorto estas aplikebla ankaŭ al aliaj substancoj, ekz. kaŭĉuko, papero. (Komp. Krispa= havanta pli-malpli regulajn kaj ordajn ondojn; Krepa=havanta multajn malpli grandajn faltojn kaj ondetojn senordajn).
Kretono: fortika senglazura ŝtofo (varpo el kanabo, vefto el lino) kiun oni ofte surpresas per desegno.
Lano: kreskaĵo harsimila sur la ŝafoj, sur iuj kunikloj, iuj kaproj, kaj la alpakoj.
Ledo: tanita besthaŭto senhara, preparita, por ŝuoj, rimenoj, kaj similaj uzoj.
Mohajro: la tekseblaj haroj de la Angoraj kaproj.
Muslino: delikate malpeza katuno, uzata por inaj vestoj, kurtenoj, k.t.p.
Nankeno: ŝtofo el naturkolora kotono (laŭ nomo de urbo en Ĉinujo).
Nilono: plej moderna (1947) materialo modpopulara por virinaj ŝtrumpoj (ankaŭ aliaj objektoj, ekz. brosharoj k.s.)
Pelto: preparita felo, ĝenerale belhara, uzebla por fari aŭ ornami vestojn.
Perkalo: delikata sed dense teksita katuno, tia kian oni uzas por fari naztukojn.
Plasto: ĉiu el la multaj produktaĵoj faritaj el plastikaj substancoj, mulditaj ĉirkaŭ, sur, aŭ en modlilo aŭ muldilo; ofte koloraj, klare travideblaj, pluvrezistaj, kaj fortikaj.
Plumo(j): la birdaj kovrajoj uzataj kiel garnituroj aŭ kiel remburaĵoj por kusenoj.
Pluŝo: ŝtofo simila al veluro, sed havanta pli longajn harojn.
Punto: delikata aĵureca retaĵo, kutime el silko aŭ maldika katuno, kun arte belaj desegnoj (ofte kroĉtrikita).
Repso: fortika ŝtofo el lano kaj kotono, iom simila al korduro (vd.)
Reto: malaro; fadeno tiel teksita aŭ trikita, ke ĝi faras seriojn da ringoj aŭ kvadratoj k.s.
Sarseno*: (sarseneto) dolĉe mola dika silko nun plej ofte uzata kiel subŝtofo.
Serĝo: speco de diketa fortika kepra ŝtofo, portata precipe por peza uzado.
Silesio*: ĉiu el la diversaj maldikaj ŝtofoj netravideblaj, uzataj por fenestro-kovraĵoj.
Silko: delikata ŝtofo farita el la fadeno brila produktata de iuj raŭpoj (kaj iuj araneoj).
Stamino: vualeca ŝtofo el kotono, nedense teksita, kun maloj iomete pli larĝaj ol tiuj de muslino.
Ŝtofo: ĉia substanco ĉu teksita, trikita aŭ alimaniere produktita, (ĉi tie uzata kun la senco) uzebla por vestoj.
Tafto: speco de maldika silka ŝtofo, teksita tre glacea.
Teksaĵo: ĉia produktaĵo de teksmaŝino.
Tiko: speco de fortika tolteksaĵo kun duopaj fadenoj. Ofte uzata por kovri matracon.
Tolo: teksita ŝtofo el kanabo aŭ lino, uzata por bonaj vestoj kaj litaj tukoj.
Trikoto: la rezultato de la trikado, precipe ĉe delikataj materialoj. Bedaŭrinda vorto! Oni bezonas pli taŭgan, por eviti konfuzon inter vesto trikota (kiun oni trikos) kaj vesto trikota (el trikoto). Trikotaĵo estas ŝtofo jam trikita!
Tulo: delikata kaj travidebla retaĵo ofte uzata por vualoj.
Veluro: silka, kotona, aŭ lana ŝtofo, unuflanke densteksa, aliflanke havanta mallongajn haretojn.
Teria veluro: veluro, kies haretoj restas netranĉitaj kaj iom pli longaj.
Vincjo*: forta ŝtofo el lano kaj kotono, kun lanuga surfaco uzata por iuj eksteraj vestaĵoj.
Vincjeto*: simila ŝtofo pli maldika, uzata. en Anglujo por dormvestoj, k.s.
