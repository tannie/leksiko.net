Barto: balena 'dento' (osteca lameno) uzata por rigidigi vestojn k.s.
Ĉeniljo*: velureca ŝnuro uzata ĉe la garnado. (ĉenilo)
Eĝrubando: rubando pli aŭ malpli dika, larĝa, fortika, uzata plej ofte por fortikigi kaj protekti la eĝon de ŝtofo, de matetoj, de tapiŝoj.
Eĝtubo: tubforma rubando, enhavanta ŝnureton, iam uzata por ornami la eĝojn de koltruo, roba poŝo, k.s. (Ankaŭ Tubrubando).
Elasta rubando -ŝnuro : ĉio tia, kiu estas elasta, etendebla, streĉebla.
Fadeno: silka aŭ kotona; longa maldika kuntordaĵo de multaj harecaj fibroj taŭgaj por la kudro, stebo, brodo, k.t.p.
Falbalo: krispa larĝa rubando alkudrebla sur jupon k.s. por ornamo.
Franĝo: vico da proksime pendantaj kvastetoj, fadenoj, kutime el silko, per kiu oni borderas aŭ alie ornamas veston, kusenon, meblon.
Galanterio: ĉia akcesora ornamaĵo aŭ utilaĵo rilata al vestaĵoj aŭ tualeto.
Galono: ŝnuro aŭ rubando iom peza, ofte el oraj aŭ arĝentaj fadenoj, uzata por ornami vestojn kaj uniformojn; ankaŭ por indiki rangon, oficon (pli peza ol ĉeniljo).
Garnituro: garnaĵo; ĉia objekto ne nepre necesa, sed almetita por plibeligi.
Ĵaboto: punta aŭ alia ornamaĵo pleniganta dekolton aŭ brustan spacon ĉe bluzo aŭ robo.
Krispo: ondetara ŝtofo, iam uzata kiel kolumo.
Kvasto: fadenoj pendantaj faske aŭ kvazaŭ peniko, kutime silkaj, uzataj kiel dekoraciaĵo (ankaŭ Kvato, Peniko).
Mercero: la komercado per kaj pri galanterio kaj kudraj akcesoraĵoj.
Pasamento: ŝnuro aŭ rubando simila al Galono (supre) sed pli delikata, ofte el silko.
Rimeno: leda rubando, por ligi aŭ fiksi ion.
Rubando: strio el silko aŭ kotono, taŭge kolora, per kiu oni ligas, ornamas, bantas, k.t.p.
Tuko: peco da ŝtofo kun definitiva celo, uzo : tablotuko, naztuko, vindtuko, viŝtuko, k.c.
